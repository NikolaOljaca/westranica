<!DOCTYPE html>
<html>
<head>
	<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-211605990-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-211605990-1');
</script>

	<meta charset="utf-8">
	<meta http-equiv="X-UA-Compatible" content="IE=edge">
	<meta name="keywords" content="bač,bačka tvrdjava,manastir bodjani,franjevački samostan,tvrdjave na dunavu,atrakcije">
	<meta name="copyright" content="Nikola Oljača IT6/19">
	<meta name="description" content="Opština Bač je jedna od opština u Republici Srbiji.U opštini Bač se  može naći puno zanimljivog sadržaja a Bačka Tvrdjava je jedna od najposećenijih atrakcija.
	Područje opštine Bač se nalazi između opština Bačka Palanka i Odžaci, dok se sa druge strane Dunava nalazi Vukovar u Hrvatskoj. ">
 <link rel="stylesheet" href="style.css">
	<link rel="shortcut icon" type="image/icon" href="ikonice/favicon-16x16.png">
 <title>Turističke atrakcije Opštine Bač|Atrakcije</title>
</head>
<body>
<nav>
<ul>
	<li><a href="index.html">Pocetna</a></li>
	<li><a href="#">Atrakcije</a></li>
	<li><a href="stranica4.html">Galerija</a></li>
    <li><a href="stranica3.html">Kontakt</a></li>
    	
</ul>
</nav>
<header class="header">
	
<div class="naslov">
	<h1 id="prvi">Turističke atrakcije</h1>
	<h1 id="prvi">Opštine Bač</h1>
</div>
</header>
<section >
	<div class="glavna">
		<div class="odeljak" >     
           <h1>Tvrdjava</h1>
                <p class="prvalinija" id="drugi"><span>Tvrđava u Baču</span> predstavlja najznačajnije i najbolje očuvano srednjevekovno utvrđenje na području Vojvodine. Lokalitet, na kome je tvrđava izgrađena, svedoči o dugom nizu vekova korišćenja ovog prirodno odbranjivog terena, koji je svoju sudbinu vezao za reku Dunav, prirodnu granicu među narodima i civilizacijama.
Nastanak dela današnje tvrđave, vezuje se za period od 1338. do 1342. godine, kada je kralj Karlo Robert Anžujski ojačavao granice kraljevstva. Ovo je vreme uspona cara Dušana i međusobnih srpsko-ugarskih ratnih sukoba, što je kralj Karlo naveo u jednom pismu kao opasnost i razlog za preduzimanje radova na tvrđavi u Baču. Dograđivanje i ojačavanje tvrđave trajalo je nepuna dva veka. Radove na utvrđivanju i prilagođavanju novim vojno-inženjerijskim zahtevima, vodili su nadbiskupi, koji su često bili i župani. Ostao je zabeležen trud Petra II Varadija, humaniste, naučnika, ljubitelja umetnosti, koji je od 1495. do 1501. zaokružio graditeljski opus i produbio odbrambene vodene rovove oko tvrđave. U jednom od pisama poslatih iz Bača napisao je: „Možemo da uživamo u najčistijoj dunavskoj vodi, a da je Narcissus živ, mogao bi da se ogleda u vodi i da uživa!“ Poslednja obnova, pre pada u turske ruke, izvršena je za vreme fra Pavla Tomorija 1523-1526. godine. Odbrambeni sistem tada je bio zaokružen.
Na prirodno uzdignutom terenu, nastalom meandriranjem reke Mostonge, nalazilo se palisadama ograđeno podgrađe sa pravcem pružanja istok-zapad, u koje se ulazilo preko mosta i kroz ulaznu kulu sa kapijom. U severozapadnom delu meandra, na ostrvu, bio je smešten utvrđeni zamak do koga se stizalo prolaskom kroz izdvojeni barbakan, sa svih strana okružen vodom. Plato na kome je podignuto utvrđenje relativno je malih dimenzija i zahvata površinu od 8.700 m2. Osnova tvrđave, površine 5.600 m2, u obliku je trapezoida, prilagođenog obliku terena. Na uglovima se nalazilo pet isturenih odbrambenih kula, međusobno povezanih bedemom širine 2 m i visine 12 m, sa streljačkim stazama. Kule su različitih oblika i dimenzija. Istočni deo tvrđave bio je najbolje branjen, pošto se tu nalazi branič-donžon kula i rezidencijalna palata, ekonomski objekti uz zapadni bedem i niz žitnih jama. Svi objekti bili su izgrađeni od opeke uz primenu kamena za dekorativne elemente.</p>
    
            </div>
        </div>

</section>
<section >
	<div class="glavna">
		<div class="odeljak" >     
           <h1 name="bodjani">Manastir Bodjani</h1>
                <p id="treci">Udaljen je 15 km zapadno od Bača, u pravcu Dunava. Kompleks čine crkva, konaci i prateći ekonomski objekti. Nekoliko puta je razaran i obnavljan, a u doba Rakocijeve bune je bio spaljen do temelja. Prvi manastir izgradio je trgovac Bogdan iz Dalmacije 1478. godine u znak zahvalnosti Bogorodici za isceljenje obolelih očiju. Sadašnju crkvu je tokom 17. veka podigao bogati Mihajlo Temišvarlija iz Segedina, kao četvrto crkveno zdanje na istom mestu posvećeno Vavedenju Presvete Bogorodice. Veliki konak i crkva u Bođanima sagrađeni su u baroknom stilu, a živopis je slikao poznati zoograf toga doba Kristofor Žefarović. U konaku se nekada nalazio  i bogat, stručno uređen Muzej posvećen upravo ovom umetniku, sa mnogim starinskim gravurama, uljanim slikama, crkvenim posudama, štamparskom presom i drugim raritetima, koji treba obnoviti. Ovde se čuvaju i brojni predmeti doneti iz manastira Manasije, a ponos manastira je čudotvorna ikona Bogorodica Bođanska (jedna od šest pravoslavnih kanonizovanih ikona u svetu) koja ima čudotvorne isceliteljske moći, a naročito pomaže roditeljima bez dece. Manastir je od izgradnje, u 15. veku, sve do 1991. godine bio muški manastir. U posedu manastira je i  nekoliko hektara zemlje pod šumom i voćnjacima i dvorište sa dosta cveća i drveća. U okviru konaka nalazi se mala kapela sa izvorom na kome se po predanju ktitor ovog manastira Bogdan koji je imao bolesne oči, umio i ozdravio.</p>
            </div>
        </div>

</section>
<footer>
<a href="#" class="vrh">Vrh</a>
	<p>Nikola Oljača IT6/19</p></footer>
	</body>
</html>
